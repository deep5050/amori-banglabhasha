<div align=center><h2 align=center>প্রথম দেখা</h4><h3 align=center>চৈতী চক্রবর্তী</h3></div>

বিশ্ববিদ্যালয়ের ক্লাস শেষ ক‌রে হলের দি‌কে যাচ্ছে রূপন্তী। ক্যাম্পাসে এত লোক, হাঁটাই ক‌ঠিন। বি‌শেষ দিবস মা‌নেই ক্যাম্পাস লো‌কে লোকারণ্য।

বন্ধুরা তা‌কে অনুরোধ ক‌রে‌ছিল টিএস‌সি‌তে যেতে। কিন্তু বন্ধু‌দের সঙ্গে আজ আড্ডা দে‌ওয়ার একদমই সময় নেই তার।

হ‌লে গি‌য়ে ফ্রেশ হ‌য়ে রে‌ডি হ‌তে হ‌বে। শা‌ড়ি পরতে হ‌বে। অনেক সুন্দর ক‌রে সাজ‌তে হ‌বে প্রিয় মানুষটির জন্য। সন্ধ্যায় তাদের দেখা হবে, বহু প্রতী‌ক্ষিত এই দেখা।

সুন্দর ক‌রে সে‌জে রূপন্তী কল ক‌রে প্রিয় মানুষটিকে। অন্য প্রান্ত থে‌কে উত্তর আসে, ‘আস‌তে দেরি হ‌বে, খুব জরু‌রি একটা কা‌জে আট‌কে গিয়ে‌ছি।’

বিষণ্ন ম‌নে রূপন্তী অপেক্ষা করতে থা‌কে কাঙ্ক্ষিত মুহূর্তের জন্য। 

দেখ‌তে দেখ‌তে রাত প্রায় নয়টা। রূপন্তী বারবার কল কর‌ছে। নম্বর বন্ধ। সে কিছুই বুঝ‌তে পার‌ছে না। এ রকম তো হওয়ার কথা নয়। প্রিয় মানুষটার ফোন তো কখ‌নোই বন্ধ থাকে না। ম‌নে নানা প্রশ্ন।

রূপন্তী কেঁদেই চলেছে অনবরত‌। শা‌ড়ি, মালা, চুড়ি, টিপ, ফুল—সব খু‌লে ফেলছে একে একে।

হঠাৎ প্রিয় মানুষের নম্বর থে‌কে কল, ‘হল গে‌টের সাম‌নে আসুন।’

হল গে‌টের সাম‌নে ছুটে গি‌য়ে থম‌কে যায় রূপন্তী। যে জায়গায় অদেখা প্রিয় মানুষটির দাঁড়ি‌য়ে থাকার কথা, সেই জায়গায় দাঁড়ি‌য়ে আছে প‌রি‌চিত একজন। তারই বিভা‌গের এক অনুজ। রূপন্তীর প্রিয় রঙের পাঞ্জা‌বি প‌রি‌হিত। হা‌তে রূপন্তীর প্রিয় ফুল ও চক‌লেট।

আজ তাদের আনুষ্ঠা‌নিক প্রথম দেখা।

