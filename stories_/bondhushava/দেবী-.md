<div align=center><h2 align=center>দেবী </h4><h3 align=center>সাইদুল হাসান </h3></div>

বাতাসে চন্দনগুঁড়া

ধূপগন্ধে মৌ মৌ আমার আঙিনা।

ঢাকের তালে তালে

তোমার আগমন আমার উঠানে।

হাতে কাঁসার থালা

তাতে লাল জবা আর শিউলি মালা।

দৃষ্টিতে তোমার সুর

অনাচার পৃথিবীতে বদ করবে অসুর।

সিঁথিতে লাল সিঁদুর

আরাধ্য দেবী করেছে হৃদয় আমার।

ঘিয়ে রঙের শাড়িতে

সোনালি কাজ, দাঁড়িয়ে বেলতলাতে।

কপালে লাল সূর্য

আলো ছড়ায় মর্ত্যলোকে যেন নাদতূর্য।

তোমার আরাধনায় আমি

প্রাতে পুজোর ডালা হাতে হে অন্তর্যামী।

পদতলে অর্ঘ্য নিবেদন

আমার হৃদয়ে তোমার দেবীর আসন।

পদতলে অর্ঘ্য নিবেদন

আমার হৃদয়ে তোমার দেবীর আসন।

